Основи
1. Напишіть програму, яка запитує у користувача його ім’я та вітається із ним.

2. Напишіть програму, яка конвертує вік у кількість прожитих днів. 1 рік = 365 днів. При розрахунку ігноруйте кількість днів між останнім днем народження та сьогодні.

3. Напишіть програму для розрахунку значення сили, яку приклали до тіла, якщо відома маса тіла та величина прискорення.

4. Напишіть програму, яка рахує площу трикутника, використовуючи формулу Герона.

5. Напишіть програму, яка виводить найменше та найбільше серед введених трьох чисел.



Цикли
1. Напишіть програму, яка отримує на вхід позитивне ціле число - висоту та виводить “піраміду” із зірочок (*) заданої висоти.
Приклад: 
Висота: 5

*

**

***

****

*****

2. Напишіть програму, яка отримує на вхід натуральне число N (1 ≤ N ≤ 100) та виводить суму N перших натуральних чисел.

3. Напишіть програму, яка отримує на вхід два числа - початок та кінець діапазону, та виводить всі прості числа в цьому діапазоні.

4. Напишіть програму, яка отримує на вхід ціле число та виводить перше просте число, яке передує введеному.

5. Напишіть програму, яка знаходить суму цифр введеного числа.



Одновимірні масиви
1. Напишіть програму, яка знаходить найбільше та найменше значення у заданому числовому масиві.

2. Напишіть програму, яка знаходить середнє арифметичне всіх невід’ємних чисел у заданому масиві.

3. Напишіть програму, яка виконує реверс заданого числового масиву.

Приклад: 1 3 5 2 -> 2 5 3 1

4. Напишіть програму, яка у заданому масиві замінює всі парні числа на 0, а всі непарні на 1.

5. Напишіть програму, яка знаходить моду заданого числового масиву. Мода - значення, яке зустрічається найчастіше.



Багатовимірні масиви
1. Напишіть програму, яка виводить номери рядка та стовпця заданої матриці, у яких знаходиться її найбільший та найменший елемент.

2. Напишіть програму, яка шукає поелементну суму двох заданих матриць однакового розміру.

3. Напишіть програму, яка шукає матричний добуток двох заданих квадратних матриць.

4. Напишіть програму, яка замінює всі елементи квадратної матриці, крім головної діагоналі, на 0.

5. Напишіть програму, яка шукає детермінант (визначник) заданої квадратної матриці розміром 3х3.



Функції
1. Напишіть функцію, яка виводить табличку множення для заданого числа.

2. Напишіть функцію, яка конвертує відстань у кілометрах у милі.

3. Напишіть функцію, яка підносить число до степеня, не використовуючи при цьому вбудовані математичні функції.

4. Напишіть функцію, яка рахує факторіал числа, використовуючи цикли.

5. Напишіть функцію, яка рахує факторіал числа використовуючи рекурсію.



Динамічні масиви
1. Напишіть програму, яка підраховує кількість від’ємних елементів у числовому масиві. Розмір масиву та елементи вводить користувач (динамічний масив).

2. Напишіть програму, яка виводить обсяг пам’яті, яку займає введений динамічний масив.

3. Напишіть програму, яка виконує транспонування введеного динамічного двовимірного масиву.

4. Напишіть програму, яка виконує бульбашкове сортування введеного динамічного масиву.

5. Напишіть програму, яка сортує рядки введеного двовимірного динамічного масиву в порядку зростання середнього арифметичного їх елементів.



Стрічки
1. Напишіть програму, яка у заданому рядку замінює усі голосні літери на символ нижнього підкреслення.

2. Напишіть програму, яка виконує реверс введеного рядка.

3. Напишіть програму, яка замінює всі перші літери слів у введеному рядку на відповідні великі. Слова у рядку розділені між собою одиничним пробілом.

4. Напишіть програму, яка шукає найдовше слово у введеному рядку.

5. Напишіть програму numwrds, яка підраховує кількість слів у введеному рядку.



OOП
1. Напишіть програму, яка імплементує клас “Звичайний дріб”, який містить поля “чисельник” та “знаменник” і метод, який перевіряє, чи створений звичайни дріб є правильним.

2. Напишіть програму, яка імплементує клас “Вектор”, містить поля “x” та “у” (координати) і методи для додавання і віднімання вектору від заданого.

3. Напишіть програму, яка імплементує клас “Тварина”, який містить поля “вид” та “ім’я”, і клас “Зоопарк”, який містить список “тварин” та методи для додавання та вилучення “тварин” із нього.

4. Напишіть програму, яка імплементує клас “Точка”, який містить поля “x” та “у” (координати), клас “Відрізок”, який містить у собі дві точки та метод для розрахунку власної довжини, та клас “Трикутник”, який містить у собі три відрізки, та метод для розрахунку власного периметру.

5. Напишіть програму, яка імплементує клас “Людина”, який містить поля “ім’я” та “вік” і метод, який дозволяє змінити ім’я, та успадкуйте від нього клас “Студент”, який додає поля “ВНЗ” та “список оцінок”, а також методи, які дозволяють додати нову оцінку до існуючого списку та порахувати середню оцінку студента.